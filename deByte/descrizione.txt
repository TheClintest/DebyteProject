Il programma "DeByte" è un'applicazione per la gestione di debiti e microtransazioni tra singoli o gruppi di persone.
L'applicativo permette di addebitare ad un altro utente una spesa (descrizione + costo) e tenere conto di quanto una persona deve dare/ricevere al netto di tutte le spese registrate. E' possibile formare dei gruppi di spesa per la ripartizione dei costi, ad esempio per la gestione delle spese di appartamento,
il conto di un ristorante, un viaggio, ecc...
Ogni UTENTE presenta un CONTO con delle TRANSAZIONI registrate: ognuna di queste può essere una SPESA (generata dal CREDITORE) o un SALDO (generato dal DEBITORE). Ogni utente può presentare dunque un DEBITO con un altra persona, definito da un BILANCIO al netto delle TRANSAZIONI con questo. Ogni DEBITO, a meno che non sia pareggiato, presenta sempre un DEBITORE e un CREDITORE: tali ruoli sono intercambiabili tra i due UTENTI a seconda dei cambiamenti nel DEBITO. Il programma permette agli utenti di decidere se risolvere il debito pagando in contanti oppure con pagamento elettronico, laddove il creditore lo permetta.
Per ogni SPESA da aggiungere, il CREDITORE fa una richiesta di addebito al DEBITORE che deve accettare la SPESA. Una volta confermata, questa viene dunque registrata e inserita tra le altre. Quando un DEBITORE vuole estinguere il DEBITO totale (presupponendo che abbia già fisicamente provveduto a farlo), manda una richiesta di SALDO al CREDITORE che, una volta accettata, riporta in pari il BILANCIO. Quest'ultimo passaggio di conferma viene ignorato nel caso del pagamento elettronico, il quale viene verificato in maniera automatica.
I GRUPPI sono costituiti da utenti che condividono le stesse transazioni. Il programma le gestisce generando le singole SPESE e aggiornando i DEBITI tra i singoli utenti.
Le TRANSAZIONI tengono conto sempre di chi la emette e chi la riceve (CREDITORE/DEBITORE), il TIPO (SPESA/SALDO), una DESCRIZIONE, l'IMPORTO, la VALUTA, lo STATO della transazione (accettata/emessa).
Per ogni utente esiste un unico PROFILO da autenticare (username/password) definito univocamente dall'indirizzo email usato in fase di registrazione.
Ogni profilo è configurabile sia per personalizzazioni (ad es. foto, contatti) sia per metodi di pagamento.